{
  "title": "Rotavirüs Aşısı Bilgi Föyü",
  "description": "THE IMMUNIZATION ACTION COALITION (IAC) AŞI BİLGİ FÖYÜ ROTAVİRÜS AŞISI Neden Aşı Olalım? Rotavirüs aşısı rotavirüs hastalığını önleyebilir. Rotavirüs genellikle bebeklerde ve kü...",
  "category": "asilar",
  "categoryTitle": "Aşılar",
  "contentHtml": "<table><tr><td colspan=\"2\"><p>THE IMMUNIZATION ACTION COALITION (IAC)</p></td></tr><tr><td><p>AŞI BİLGİ FÖYÜ</p><p><strong>ROTAVİRÜS AŞISI</strong></p></td><td><p></p></td></tr></table><table><tr><td><p><strong>Neden Aşı Olalım?</strong></p></td></tr></table><p>Rotavirüs aşısı rotavirüs hastalığını önleyebilir.</p><p>Rotavirüs genellikle bebeklerde ve küçük çocuklarda şiddetli, sulu ishale neden olur. Rotavirüslü bebeklerde kusma ve ateş de sıktır. Çocuklar susuz kalabilir ve hastaneye kaldırılmaları gerekebilir, hatta ölebilirler.</p><table><tr><td><p><strong>Rotavirüs Aşısı</strong></p></td></tr></table><p></p><p><strong>Rotavirüs aşısı çocuğun ağzına damlatılarak uygulanır.</strong> Bebeklere, kullanılan aşının markasına göre, 2 (Rotarix<sup>©</sup>) veya 3 (Rotateq<sup>©</sup>) doz rotavirüs aşısı yapılmalıdır.</p><ul><li>İlk doz 15 haftalıktan önce uygulanmalıdır.</li><li>Son doz 8 aylık olana kadar uygulanmalıdır. </li></ul><p>Rotavirüs aşısı olan hemen hemen tüm bebekler şiddetli rotavirüs ishalinden korunur. Bir rotavirüs aşı markasında (Rotarix<sup>©</sup>) \"porcine circovirus\" adı verilen başka bir virüs bulunabilir. Bu virüs insanlara bulaşmaz ve bilinen bir güvenlik riski yoktur. Rotavirüs aşısı diğer aşılarla aynı anda verilebilir.</p><table><tr><td><p><strong>Sağlık Uzmanınız ile Konuşunuz</strong></p></td></tr></table><p><strong>Aşıyı yaptıran kişide aşağıdaki durumlar mevcutsa bunları aşıyı yapan kişiye söyleyiniz:</strong></p><ul><li>Önceki bir rotavirüs aşısından sonra alerjik reaksiyon gösterdiyse veya ciddi, yaşamı tehdit eden herhangi bir alerjisi varsa</li><li>Zayıflamış bir bağışıklık sistemine sahipse</li><li>Şiddetli kombine immün yetmezliği (SCID) varsa</li><li>\"İnvajinasyon\" adı verilen bir tür bağırsak tıkanıklığı geçirdiyse</li></ul><p>Bazı durumlarda, çocuğunuzun sağlık uzmanı rotavirüs aşısını daha sonraki bir ziyarete ertelemeye karar verebilir. </p><p>Soğuk algınlığı gibi hafif rahatsızlıkları olan bebekler aşılanabilir. Orta veya ağır derecede hasta olan bebekler rotavirüs aşısı verilmeden önce genellikle iyileşene kadar beklemelidir. </p><p>Çocuğunuzun sağlık uzmanı size daha fazla bilgi verebilir.</p><table><tr><td><p><strong>Aşı Reaksiyonu Riskleri</strong></p></td></tr></table><ul><li>Rotavirüs aşısından sonra huysuzluk veya hafif, geçici ishal veya kusma olabilir.</li></ul><p>İnvajinasyon hastanede tedavi edilen ve ameliyat gerektirebilecek bir tür bağırsak tıkanıklığıdır. Her yıl bazı bebeklerde doğal olarak gelişir ve genellikle bunun bilinen bir nedeni yoktur. </p><p>Genellikle birinci veya ikinci aşı dozunu takip eden bir hafta içinde, rotavirüs aşısından da kaynaklanabilen küçük bir invajinasyon riski vardır. <strong>Bu ek riskin, rotavirüs aşısı yapılan bebeklerin yaklaşık 20000 de 1'i ile 100000 1'i kadar olduğu tahmin edilmektedir.</strong> Sağlık uzmanınız size daha fazla bilgi verebilir. </p><p>Herhangi bir ilaçta olduğu gibi aşının da ağır bir alerjik reaksiyona, diğer ciddi bir tıbbi hasara ya da ölüme neden olma ihtimali çok düşük olsa da vardır.</p><table><tr><td><p> <strong>Ciddi Bir Reaksiyon Olursa?</strong></p></td></tr></table><p><strong>İnvajinasyon için, şiddetli ağlama ile birlikte olan karın ağrısı belirtilerine dikkat ediniz.</strong> İlk başta, bu ataklar sadece birkaç dakika sürüp, bir saat içinde birkaç kez tekrarlayabilir. Bebekler bacaklarını göğüslerine doğru çekebilirler. Bebeğiniz ayrıca birkaç kez kusabilir veya dışkısında kan olabilir, ya da halsiz veya çok huysuz görünebilir. Bu belirtiler 1. veya 2. doz rotavirüs aşısından sonra genellikle ilk hafta içinde olur; ancak aşılanma sonrası her an bu belirtilere dikkat edilmelidir. <strong>Eğer bebeğinizde invajinasyon olduğunu düşünüyorsanız derhal bir sağlık uzmanı ile irtibata geçiniz. Sağlık uzmanınıza ulaşamıyorsanız, bebeğinizi hastaneye götürünüz.</strong> Bebeğinizin rotavirüs aşısı olduğunu onlara söyleyiniz. </p><p>Alerjik bir reaksiyon aşılanan kişi klinikten ayrıldıktan sonra meydana gelebilir. Eğer ağır alerjik reaksiyon belirtileri (kurdeşen, yüzün ve boğazın şişmesi, nefes darlığı, hızlı kalp atışı, sersemlik veya güçsüzlük) görürseniz 112'yi arayınız ve kişiyi en yakın hastaneye götürünüz. </p><p>Sizi endişelendiren diğer belirtiler için sağlık uzmanınızı arayınız.  </p><table><tr><td><p><strong>NASIL DAHA FAZLA BİLGİ EDİNEBİLİRİM?</strong></p><p>Aşılar hakkında daha detaylı bilgilere ulaşabileceğiniz bazı kaynaklar:</p><ul><li>T.C. Sağlık Bakanlığı Aşı Portalı <br /><a href=\"https://asi.saglik.gov.tr/\">https://asi.saglik.gov.tr/</a> </li><li>Dünya Sağlık Örgütü Aşılar Sayfası: <a href=\"https://www.who.int/health-topics/vaccines-and-immunization\">https://www.who.int/health-topics/vaccines-and-immunization</a> </li><li>Amerikan Gıda ve İlaç Dairesi (FDA) Aşılar Sayfası: <a href=\"https://www.fda.gov/vaccines-blood-biologics/vaccines\">https://www.fda.gov/vaccines-blood-biologics/vaccines</a> </li><li>Amerikan Hastalık Kontrol ve Önleme Merkezi (CDC) Aşılar Sayfası:  <a href=\"https://www.cdc.gov/vaccines/index.html\">https://www.cdc.gov/vaccines/index.html</a> </li></ul></td></tr></table><table><tr><td><p>Vaccine Information Statement ●  Rotavirus (10/15/21) ● Turkish Translation ● www.immunize.org/vis</p><p>Distributed by the Immunization Action Coalition</p></td></tr></table><table><tr><td><p></p></td><td><p>Bu broşürde yer alan bilgiler, çocuk doktorunuzun tıbbi bakım ve tavsiyelerinin yerine kullanılmamalıdır. Çocuk doktorunuzun bireysel gerçeklere ve koşullara dayalı olarak önerebileceği tedavide farklılıklar olabilir. Aşı bilgi föyleri, Amerikan Hastalık Kontrol ve Önleme Merkezi (CDC) tarafından hazırlanan ve aşı yaptıranlara aşının hem yararlarını hem de risklerini açıklayan bilgi kaynaklarıdır. Türkçe çeviri Betül Polatdemir, MD ve Sibel Bostancıoğlu, MD tarafından yapılmıştır.</p></td></tr></table><table><tr><td></td></tr></table><table><tr><td><p><strong></strong></p></td><td><p><strong>UZM.DR.</strong></p><p><strong>ÖZLEM</strong></p><p><strong>MURZOĞLU</strong></p></td><td><p><strong>Barbaros Mah. Ak Zambak Sok. No: 3</strong></p><p><strong>Uphill Towers A/30 Ataşehir İstanbul</strong></p><p>0 216 688 44 83 - 0 546 688 44 83</p><p><a href=\"mailto:info@ozlemmurzoglu.com\">info@ozlemmurzoglu.com</a></p><p><a href=\"http://www.ozlemmurzoglu.com\">www.ozlemmurzoglu.com</a> </p></td><td><p></p></td></tr></table>",
  "downloadUrl": "/documents/A%C5%9F%C4%B1lar/Rotavir%C3%BCs%20A%C5%9F%C4%B1s%C4%B1%20Bilgi%20F%C3%B6y%C3%BC.docx"
}