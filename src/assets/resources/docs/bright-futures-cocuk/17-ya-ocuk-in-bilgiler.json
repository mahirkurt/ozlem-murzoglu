{
  "title": "17. Yaş - Çocuk İçin Bilgiler",
  "description": "AMERİKAN PEDİATRİ AKADEMİSİ DOKTORUMDAN ÖNERÌLER 17. YAŞ ZİYARETİ HAYAT NASIL GİDİYOR? Ailenle vakit geçirmenin tadını çıkar. Onlara evde yardımcı olabileceğin yollar arayın. So...",
  "category": "bright-futures-cocuk",
  "categoryTitle": "Bright Futures (Çocuk)",
  "contentHtml": "<table><tr><td colspan=\"2\"><p>AMERİKAN PEDİATRİ AKADEMİSİ</p></td></tr><tr><td><p>DOKTORUMDAN ÖNERÌLER</p><p><strong>17. YAŞ ZİYARETİ</strong></p></td><td><p></p></td></tr></table><table><tr><td><p><strong>HAYAT NASIL GİDİYOR?</strong></p></td></tr></table><p></p><ul><li>Ailenle vakit geçirmenin tadını çıkar. Onlara evde yardımcı olabileceğin yollar arayın.</li><li>Sorunları çözmek için ailenle konuş. Ailenin kurallarına uy.</li><li>Sağlıklı arkadaşlıklar kur ve arkadaşlarınızla yapacak eğlenceli, güvenli şeyler bul.</li><li>Okulda ve etkinliklerde geleceğin için yüksek hedefler belirle.</li><li>Okul çalışmalarından ve okula zamanında gitmekten sorumlu ol.</li><li>Stresle başa çıkmanın yollarını bul. Yardıma ihtiyacın varsa, ailenle veya diğer güvendiğin yetişkinlerle konuş.</li><li>Problemleri daima konuşarak çözmeye çalış ve asla şiddete başvurma.</li><li>Birine kızgınsan, elinden geldiğince ondan uzaklaş.</li><li>Kendini tehlikede hissettiren bir durumdaysan yardım çağır.</li><li>Romantik ilişkiler saygı, ilgi ve ikinizin de yapmaktan hoşlandığı şeyleri birlikte yapmak üzerine kuruludur.</li><li>Flört ederken veya cinsellik söz konusu olduğunda kendini rahat hissetmediğin noktada \"Hayır\" demekten çekinme.</li><li>Sigara içme, elektronik sigara, uyuşturucu veya alkol kullanma!</li></ul><table><tr><td><p><strong>GÜNDELİK HAYATIN </strong></p></td></tr></table><ul><li>Diş hekimini yılda en az iki kez ziyaret et.</li><li>Dişlerini günde en az iki kez fırçala ve günde bir kez diş ipi kullan.</li><li>Sağlıklı beslen. Sağlıklı beslenmek, okulda ve sporda başarılı olmana yardımcı olur.<ul><li>Öğünlerde ve atıştırmalıklarda sebze, meyve, yağsız protein ve kepekli tahıllar tüket.</li><li>Şeker, cips ve dondurma gibi besin değeri düşük yağlı, şekerli ve tuzlu yiyecekleri sınırlandır.</li><li>Acıktığında ye, doyduğunda dur.</li><li>Ailenle birlikte sofraya otur.</li><li>Her gün kahvaltı yap.</li></ul></li><li>Bolca su iç. Gazlı içecekler veya spor içecekleri yerine suyu tercih et.</li><li>Her gün yeterli miktarda kalsiyum aldığından emin ol.</li><li>2 veya daha fazla porsiyon az yağlı (%1) veya yağsız süt, yoğurt ve peynir gibi süt ürünleri tüket.</li><li>Her gün en az 1 saat fiziksel aktivite yapmayı hedefle.</li><li>Temas sporları yaparken ağız koruyucunu tak.</li><li>Yeterli uykuyu aldığından emin ol.</li></ul><table><tr><td><p><strong>DUYGULARIN</strong></p></td></tr></table><ul><li>İyi bir şey yaptığında kendinle gurur duy.</li><li>Stresle başa çıkmanın sağlıklı yollarını bul.</li><li>Sorunları çözmenin ve iyi kararlar almanın yollarını geliştir.</li><li>Bazen kendini iyi hissetmemek veya başkalarını üzecek bir şeyler yapmak normaldir; ancak çoğu zaman kendini üzgün hissediyorsan, sana yardımcı olabilmemiz için bize başvur.</li><li>Cinsellik, fiziksel gelişimin ve duyguların hakkında doğru bilgilere sahip olman senin için önemlidir. Herhangi bir sorun varsa lütfen bize sormayı düşün.</li></ul><table><tr><td><p><strong>SAĞLIKLI TERCİHLER</strong></p></td></tr></table><p></p><ul><li>Tütün, alkol veya uyuşturucu kullanmama kararını destekleyen arkadaşlar seç. Kullanmamayı seçen arkadaşlarını destekle.</li><li>Alkol veya uyuşturucu kullanılan ortamlardan kaçın.</li><li>Reçeteli ilaçlarını başkalarıyla paylaşma, başkalarının ilaçlarını kullanma.</li><li>Seks yapmamak, gebelikten ve cinsel yolla bulaşan enfeksiyonlardan kaçınmanın en güvenli yoludur.</li><li>Seksten ve riskli durumlardan nasıl kaçınacağını planla.</li><li>Cinsel olarak aktifsen, prezervatifle birlikte ek bir doğum kontrol metodunu doğru ve tutarlı bir şekilde kullanarak gebelikten ve cinsel yolla bulaşan enfeksiyonlardan korun.</li><li>İşte, evde ve konserlerde işitme duyunu ve kulağını koru. Kulaklığının sesini kıs.</li></ul><table><tr><td><p><strong>GÜVENDE KAL!</strong></p></td></tr></table><ul><li>Arabada emniyet kemerini tak ve herkesin emniyet kemeri kullanması konusunda ısrarcı ol.</li><li>Uyuşturucu veya alkol kullanmış bir sürücünün aracına binme.</li><li>Spor yaparken kask ve koruyucu giysiler kullan. Bisiklete binerken, kayak yaparken veya kaykay kullanırken kaskını tak. Su sporları yaparken can yeleği giy.</li><li>Güneş altındayken daima güneş kremi ve şapka kullan.</li><li>Kavga etmek veya kesici - yaralayıcı aletler taşımak (çakı, bıçak, vs.) tehlikeli olabilir. Bu durumlardan nasıl kaçınacağın konusunda ebeveynlerin, öğretmenlerin veya doktorunla konuş. </li></ul><table><tr><td><p>Bright Futures: Guidelines for Health Supervision of Infants, Children, and Adolescents, <br />4.Baskı'dan uyarlanmıştır. Daha fazla bilgi için <strong>https://brightfutures.aap.org</strong> adresine gidin.</p></td></tr></table><table><tr><td><p></p></td><td><p>Bu broşürde yer alan bilgiler, çocuk doktorunuzun tıbbi bakım ve tavsiyelerinin yerine kullanılmamalıdır. Çocuk doktorunuzun bireysel gerçeklere ve koşullara dayalı olarak önerebileceği tedavide farklılıklar olabilir. Orijinal broşür, Bright Futures Tools and Resource Kit, 2. Baskı'nın bir parçası olarak dahil edilmiştir. Kaynakların listelenmesi, Amerikan Pediatri Akademisi (AAP) tarafından onaylandığı anlamına gelmez. AAP, harici kaynakların içeriğinden sorumlu değildir. Bilgiler yayınlandığı tarihte günceldi. Amerikan Pediatri Akademisi (AAP), bu broşürde yapılan değişiklikleri incelemez veya onaylamaz ve hiçbir durumda bu değişikliklerden AAP sorumlu olmayacaktır. © 2019 Amerikan Pediatri Akademisi. Tüm hakları saklıdır.</p></td></tr></table><table><tr><td></td></tr></table><table><tr><td><p><strong></strong></p></td><td><p><strong>UZM.DR.</strong></p><p><strong>ÖZLEM</strong></p><p><strong>MURZOĞLU</strong></p></td><td><p><strong>Barbaros Mah. Ak Zambak Sok. No: 3</strong></p><p><strong>Uphill Towers A/30 Ataşehir İstanbul</strong></p><p>0 216 688 44 83 - 0 546 688 44 83</p><p><a href=\"mailto:info@ozlemmurzoglu.com\">info@ozlemmurzoglu.com</a></p><p><a href=\"http://www.ozlemmurzoglu.com\">www.ozlemmurzoglu.com</a> </p></td><td><p></p></td></tr></table>",
  "downloadUrl": "/documents/Bright%20Futures%20(%C3%87ocuk)/17.%20Ya%C5%9F%20-%20%C3%87ocuk%20%C4%B0%C3%A7in%20Bilgiler.docx"
}